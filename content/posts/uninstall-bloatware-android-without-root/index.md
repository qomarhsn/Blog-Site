---
title: "রুট ছাড়াই ফোন থেকে অপ্রয়োজনীয় সফটওয়্যার আনইনস্টল"
date: 2025-05-20T00:00:00+06:00
categories:
  - Technology
  - Android
tags:
  - Android
  - Bloatware
  - Privacy
  - Mobile Tips

resources:
  - name: featured-image
    src: featured.webp
  - name: featured-image-preview
    src: featured.webp

comments: true
---

বর্তমানে কিছু ফোন উৎপাদনকারী কোম্পানি অতিরিক্ত মুনাফা অথবা অন্য কোনো কারণে গ্রাহকের অজান্তেই ফোনে কিছু অপ্রয়োজনীয় অ্যাপ *pre-installed* করে রাখে। এই অ্যাপগুলোকেই মূলত ব্লটওয়্যার বলা হয়। এদের মধ্যে কিছু অ্যাপ গোপনে ব্যাকগ্রাউন্ডে চলতে থাকে, যার ফলে ফোনের র‍্যাম এবং প্রসেসরের উপর বাড়তি চাপ সৃষ্টি হয় এবং ফোন তুলনামূলকভাবে স্লো হয়ে পড়ে। পাশাপাশি ব্যাটারি ড্রেইনিং ইস্যু তৈরি করে এবং কিছু অ্যাপ তো ব্যাকগ্রাউন্ডে ইন্টারনেটও ইউজ করে। আর ব্লটওয়্যার অ্যাপগুলোর কিছু ইউজারের পার্সোনাল তথ্যও চুরি করার সম্ভাবনাও থাকে। এছাড়াও, অনাকাঙ্ক্ষিত নোটিফিকেশন তো আছেই। আর ব্লটওয়্যারের কারণে প্রিয় ফোনটি থেকে ক্লিন ইউজার এক্সপেরিয়েন্স পাওয়া যায় না।

এসব কারণে ফোন থেকে এই অপ্রয়োজনীয় অ্যাপগুলো আনইনস্টল/ডিজেবল করে ফেলাই বুদ্ধিমানের কাজ। সাধারণত ফোনের ডিফল্ট আনইনস্টলার ব্যবহার করে এই ব্লটওয়্যারগুলোর অধিকাংশকেই সহজে আনইনস্টল করা যায় না। তবে দুটি কার্যকর পদ্ধতির মাধ্যমে এগুলো ডিজেবল করা সম্ভব। আজ আমরা সেই পদ্ধতিগুলো নিয়েই বিস্তারিত জানব।

---

## ১. পিসির সাথে ফোন কানেক্ট করে ADB (Android Debug Bridge) ব্যবহারের মাধ্যমে

এই পদ্ধতিটি তুলনামূলকভাবে কিছুটা সহজ হলেও এর জন্য পিসি ও টার্মিনাল ব্যবহারের প্রয়োজন হয়, তাই বিষয়টা ঝামেলার মনে হতে পারে। অবশ্য টেকনিক্যাল বিষয়ে আগ্রহীদের জন্য এটা বেশি আকর্ষণীয় হবে। নিচে প্রক্রিয়াটি সংক্ষেপে তুলে ধরা হলো:

- প্রথমে আপনার ফোনে ডেভেলপার অপশন চালু করে **USB Debugging** অপশনটি অন করে নিবেন।
- এরপর আপনার কম্পিউটারে Android SDK Platform Tools ইনস্টল করুন।
- টার্মিনাল অথবা কমান্ড প্রম্পট ওপেন করে নিম্নলিখিত কমান্ডটি ব্যবহার করে ব্লটওয়্যার আনইনস্টল করতে পারবেন:

```sh
adb shell pm uninstall --user 0 <অ্যাপের প্যাকেজ নেম>
````
এখানে `<অ্যাপের প্যাকেজ নেম>` এর জায়গায় আপনি যে অ্যাপটি আনইনস্টল করতে চান, তার প্যাকেজ নেম লিখতে হবে।
* অ্যাপের প্যাকেজ নেম জানার জন্য আপনি নিম্নলিখিত কমান্ড ব্যবহার করতে পারেন:

```sh
adb shell pm list packages
```
এছাড়াও, প্লে স্টোরে বিভিন্ন প্যাকেজ নেম ভিউয়ার অ্যাপ পাওয়া যায়, যেগুলোর মাধ্যমে আপনি সহজেই যেকোনো ইনস্টল করা অ্যাপের প্যাকেজ নেম জানতে পারবেন।

---

## ২. Shizuku ও Canta অ্যাপ ব্যবহারের মাধ্যমে

প্রথম পদ্ধতির তুলনায় এই পদ্ধতিটি সাধারণ ইউজারদের জন্য বেশ সহজ এবং কার্যকারী। এই পদ্ধতিতে ব্লটওয়্যার আনইনস্টল করার জন্য আপনাকে দুটি অ্যাপ ইনস্টল করতে হবে: **Shizuku** এবং **Canta**। এরপর নিচের ধাপগুলো অনুসরণ করুন:

* প্রথমে আপনার ফোনের **About Phone** সেকশনে গিয়ে **Build Number** অপশনটিতে ৭–৮ বার ক্লিক করে ডেভেলপার অপশন চালু করে নিন।
* এরপর ডেভেলপার অপশনে গিয়ে **USB Debugging** এবং **Wireless Debugging** অপশন দুটি অন করে নিন।
  (উল্লেখ্য, ওয়্যারলেস ডিবাগিং চালু করার জন্য আপনার ফোন অবশ্যই ওয়াই-ফাই নেটওয়ার্কের সাথে সংযুক্ত থাকতে হবে। প্রয়োজনে সাময়িকভাবে অন্য কোনো মোবাইল থেকে হটস্পট চালু করে (এর জন্য ঐ মোবাইলে ইন্টারনেট থাকার প্রয়োজন নেই) আপনার ফোনকে সেই ওয়াই-ফাই নেটওয়ার্কের সাথে কানেক্ট করে নিতে পারেন।)

  {{< figure src="ss1.webp" alt="USB Debugging চালু করার স্ক্রিনশট" caption="USB Debugging চালু করার স্ক্রিনশট | Source: Official shizuku guide" >}}

  {{< figure src="ss2.webp" alt="Wireless Debugging চালু করার স্ক্রিনশট" caption="Wireless Debugging চালু করার স্ক্রিনশট | Source: Official shizuku guide" >}}

* এবার Shizuku অ্যাপটি ওপেন করুন এবং **Start via Wireless Debugging** অপশনে ক্লিক করুন। এখানে **Pairing**-এ ক্লিক করলে একটি কোড ইনপুট করার অপশনসহ একটি নোটিফিকেশন দেখতে পাবেন।

* এবার ডেভেলপার অপশনের **Wireless Debugging** সেকশনে গিয়ে **Pair with Pairing Code** অপশনে যান এবং সেখানে প্রদর্শিত ৬-সংখ্যার কোডটি Shizuku অ্যাপের নোটিফিকেশনে লিখে **Pair** করুন।

{{< figure src="ss3.webp" alt="Wireless Debugging ও Pairing ণোটিফিকেশন এর স্ক্রিনশট" caption="Wireless Debugging ও Pairing ণোটিফিকেশন এর স্ক্রিনশট | Source: Official shizuku guide" >}}


* Shizuku অ্যাপে ফিরে এসে **Start** বাটনে ক্লিক করুন। এর মাধ্যমে Shizuku চালু হয়ে যাবে।


{{< figure src="ss4.webp" alt="সর্বশেষ shizuku স্টার্ট করার স্ক্রিনশট" caption="সর্বশেষ shizuku স্টার্ট করার স্ক্রিনশট | Source: Official shizuku guide" >}}

* এরপর Canta অ্যাপটি ওপেন করুন। Canta যদি Shizuku-র অনুমতি চায়, তাহলে **Allow** করে দিন (যদি শুরুতে না চায়, তবে কোনো অ্যাপ আনইনস্টল করার সময় চাইবে)।
* এবার Canta-তে আপনি ফোনে থাকা সকল অ্যাপ লিস্ট পাবেন দুইটি ট্যাবে—একটিতে ইনস্টল থাকা সবগুলো অ্যাপ, অন্য ট্যাবে আনইনস্টল করা সব অ্যাপ।
* ইনস্টল করা অ্যাপের তালিকা থেকে আপনি যে অ্যাপগুলো আনইনস্টল করতে চান, সেগুলো সিলেক্ট করুন। এরপর স্ক্রিনের নিচের ডান কোণে থাকা ট্র্যাশ আইকনে ক্লিক করলেই নির্বাচিত অ্যাপগুলো আনইনস্টল হয়ে যাবে।
* ভুলবশত যদি কোনো গুরুত্বপূর্ণ অ্যাপ আনইনস্টল হয়ে যায়, তাহলে আনইনস্টল করা অ্যাপের তালিকা থেকে একই পদ্ধতিতে সেটি পুনরায় ইনস্টল করতে পারবেন।

---

## সতর্কতা

আনইনস্টল করার সময় সর্বদা সতর্কতার সাথে বুঝে শুনে আনইনস্টল করবেন, যেন এমন না হয় কোনো গুরুত্বপূর্ণ অ্যাপ আনইনস্টল করে ফেললেন, ফলে ফোনের কোনো ফাংশনালিটিই নাই হয়ে গেল। যদিও রিইনস্টল করা যায়, তবে এই রিস্কে না যাওয়াই উচিত।

---

আশা করি এই পোস্টটির অনুস্মরণ করে ফোন থেকে ব্লটওয়্যার আনইন্সটল করতে সক্ষম এবং আগের তুলনায় ক্লিন ও পার্ফেক্টভাবে মোবাইলটি ইউজ করতে পারবেন।
**ধন্যবাদ!**